---
layout: simpleMDPage
title: Waarom www.helpbutton.nl?
imgUrl: img/backgroundImg/overHelpbutton.jpg
---
Jef een goede vriend van mij heeft epilepsie (rechts op de foto). Wanneer hij een aanval voelt opkomen heeft hij nog maar heel kort de tijd om zichzelf hierop voor te bereiden en te voorkomen dat hij zich bezeerd. Hij wil thuis, maar ook graag wanneer hij niet thuis of onder bekenden is, een manier vinden om hulp in te schakelen.

Tot zijn en later mijn verbazing zijn er heel veel noodknoppen, alarmknoppen en hulpknoppen te verkrijgen voor thuisgebruik, maar NIETS voor buitenshuis. Na een lange zoektocht op internet vond hij de V.ALERT van VSN mobil in de Verenigde Staten. Hij was gecharmeerd van de eenvoud. Dit was precies wat hij zocht. Een knop die hij altijd snel kan indrukken wanneer hij een aanval voelt opkomen, zodat hij zijn naasten kan waarschuwen en kan laten weten waar hij is.

We realiseerden ons, tijdens het praten over de V.ALERT, dat deze knop levens van vele anderen ook veiliger en beter kan maken. Daarom besloot ik, als jonge ondernemer, een samenwerking aan te gaan met VSN mobil om OFFICIËLE RESELLER van de V.ALERT te worden.

Om er voor te zorgen dat de V.ALERT voor iedereen te vinden is heb ik deze site gemaakt. Ik hoop dat de site je bevalt en dat alles duidelijk te vinden is. Graag hoor ik het van je als er dingen zijn die je nog mist, zodat ik dit kan aanpassen voor toekomstige bezoekers.

Wil je meer weten over hoe het is om epilepsie te hebben? Mijn goede vriend Jef, uit het stukje hierboven, heeft er een zeer krachtige documentaire over gemaakt, genaamd ‘Vallend’.

Zie hier de hele [documentaire bij 2doc]

Met hartelijke groet,

Arjen Janssen, (links op de foto)

Oprichter HELPBUTTON.NL

[documentaire bij 2doc]: http://www.2doc.nl/documentaires/series/teledoc/2015/vallend.html
